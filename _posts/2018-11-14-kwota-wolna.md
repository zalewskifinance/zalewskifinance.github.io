---
layout: post
title:  "Kwota wolna od podatku"
date:   2018-11-14 01:30:01
categories: [ blog, PIT, kwota wolna od podatku ]

---

## Drogi Podatniku, 

Czy słyszałeś, że kwota wolna została podwyższona?
Ale czy masz świadomość, że nie każdy ma przywilej z niej korzystać?

Do końca 2016 roku wynosiła ona 3.091 zł. W 2017 roku kwota wolna od podatku wynosiła 6.600 zł. 

Podstawową kwotą wolną od podatku w 2018 roku będzie 8.000 zł. 

Kwota ta będzie zależna od wysokości dochodu według następującego schematu:

▶️ gdy dochód będzie niższy niż 8.000 zł, kwota wolna wyniesie 8.000 zł (podatnik nie zapłaci podatku),

▶️ gdy dochód zamknie się w przedziale od 8.000 zł do 13.000 zł, kwota wyniesie na zasadzie degresji od 8.000 zł do 3.091 zł,

▶️ gdy dochód będzie wyższy niż 13.000 zł, ale niższy niż 85.528 zł to kwota wolna od podatku wyniesie 3.091 zł (wartość stała),

▶️ przy dochodzie między 85.528 zł a 127.000 zł kwota wyniesie od 3.091 zł do 1 zł (według degresji),

▶️ przy dochodzie przekraczającym 127.000 zł kwota wolna od podatku nie wystąpi.

Tak więc okazuje się, że kwota została podwyższona dla najuboższych, a zabrana osobom zarabiającym najwięcej.

Kwota wolna od podatku obowiązuje podatników PIT-36 lub PIT-37.

## Kwota wolna od podatku a IKZE
Indywidualne Konto Zabezpieczenia Emerytalnego to rachunek, na którym gromadzi się prywatne oszczędności na emeryturę. 
Dobrze wiedzieć, że wpłaty przelewane na IKZE można odpisać od podstawy opodatkowania podatkiem PIT i zapłacić niższy podatek.  
Dlatego warto każdego roku wykorzystywać całkowity limit wpłat na IKZE (5331,60 zł w 2018 r.) – im więcej wpłacimy na IKZE, tym mniej podatku dochodowego zapłacimy.

## Ciekawostka
Według raportu z 2016 roku „Praca w Unii Europejskiej – podatki i składki” przygotowanego przez PwC Polska, tak kształtowały się kwoty wolne od podatku w poszczególnych krajach:

Cypr              19.500 euro

Wielka Brytania   14.100 euro

Austria           10.000 euro

Niemcy            8.652 euro

Francja           5.963 euro

Szwecja           do ok. 3.600 euro

Grecja            2.100 euro

Czechy            895 euro

Polska            ok. 750 euro (3.091 zł)

