---
layout: post
title:  "Nowe pliki JPK"
date:   2018-06-21 01:30:01
categories: [ blog, vat ]

---
## JPK_VAT to dopiero początek...

Od 1 lipca 2018 r., oprócz obowiązku przekazywania miesięcznych plików JPK_VAT, organy podatkowe – w trakcie postępowania podatkowego, czynności sprawdzających lub kontroli podatkowej – będą mogły wezwać mikroprzedsiębiorcę oraz małego i średniego przedsiębiorcę, który prowadzi księgowość w formie elektronicznej, do dostarczenia innych struktur JPK z informacjami na temat:
- faktur,
- ksiąg rachunkowych i podatkowych,
- wyciągów bankowych,
- obrotów magazynowych.

W takiej sytuacji będzie nie mniej niż 3 dni na udostępnienie żądanych plików JPK. Można je przekazać np. na pendrive, karcie pamięci, płycie CD/DVD lub innym nośniku danych.

W uzasadnionych przypadkach (np. duża ilość danych, nieobecność osoby odpowiedzialnej) istnieje możliwość zwrócenia się do organu podatkowego o wydłużenie terminu wyznaczonego w wezwaniu. Pozwoli to na uniknięcie konsekwencji w razie niedostarczenia żądanych plików w wyznaczonym terminie.

Osoba, która w nieuzasadniony sposób odmawia udostępnienia JPK na wezwanie organu, może otrzymać karę porządkową w wysokości do 2800 zł.

**********************************************

> Kim właściwie jest mikroprzedsiębiorca?

>Zgodnie z art. 104 ustawy o swobodzie działalności gospodarczej za mikroprzedsiębiorcę uważa się przedsiębiorcę, który w co najmniej jednym z dwóch ostatnich lat obrotowych:

> 1. zatrudniał średniorocznie mniej niż 10 pracowników oraz 
> 2. osiągnął roczny obrót netto ze sprzedaży towarów, wyrobów i usług oraz operacji finansowych nieprzekraczający równowartości w złotych 2 milionów euro, lub sumy aktywów jego bilansu sporządzonego na koniec jednego z tych lat nie przekroczyły równowartości w złotych 2 milionów euro.

> To oznacza, że jeżeli w jednym roku średnioroczne zatrudnienie wynosi mniej niż 10, a w drugim roku jest wyższe – przedsiębiorca może być uznany za mikroprzedsiębiorcę, przy założeniu, że w pierwszym roku nie przekracza jednego z ww. parametrów finansowych. 
> W konsekwencji, przekroczenie stanu zatrudnienia lub przekroczenie parametrów finansowych tylko w jednym roku obrotowym nie powoduje utraty ww. statusu przedsiębiorcy.
