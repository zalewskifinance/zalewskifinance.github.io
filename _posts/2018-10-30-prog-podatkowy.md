---
layout: post
title:  "Drugi próg podatkowy"
date:   2018-10-30 01:30:01
categories: [ blog, PIT, próg podatkowy ]
---


 <p class="align-jestify">
                    <strong>Moim celem jest kreatywne wsparcie klientów w prowadzeniu ich biznesu.</strong>
</p>
<img class="image " src="images/brands/sggw.png" alt=""/>

Koniec roku to często czas, w którym nasze dochody liczone narastająco od początku roku są na tyle wysokie, że „wpadamy” w drugi próg podatkowy.

W Polsce obowiązują dwa podstawowe progi podatkowe. 
Niższy wynosi 18% i – według Ministerstwa Finansów – znajduje się w nim około 97% pracujących Polaków.

## Pierwszy próg podatkowy

Obejmuje on osoby, które w danym roku podatkowym zarobiły nie więcej niż 85.528 zł.
Każda osoba znajdująca się w pierwszym progu podatkowym opłaca daninę w wysokości 18%. Pracownik nie musi o tym myśleć. Po prostu pracodawca ma obowiązek pomniejszyć kwotę wypłaty o podatek.

## Drugi próg podatkowy

Jest blisko dwukrotnie wyższy, ponieważ wynosi 32%. Tak wysoka danina może przerażać, dlatego koniecznie trzeba pamiętać, że podatek w drugim progu jest naliczany wyłącznie od nadwyżki ponad pierwszy próg.

## Najprostszy sposób ominięcia drugiego progu podatkowego

Osoby pozostające w związku małżeńskim oraz niemające rozdzielności majątkowej, mają prawo rozliczyć się z fiskusem na jednym druku PIT (tzw. wspólne opodatkowanie).
Wyobraźmy sobie, że jedno z małżonków zarobiło w całym roku np. 150.000 złotych (kwota do opodatkowania, czyli po pomniejszeniu o składki ZUS i KUP), podczas gdy drugie nie osiągnęło żadnego dochodu. Gdyby osoba zarabiająca rozliczyła się z urzędem samodzielnie, zapłaciłaby bardzo wysoki podatek, ponieważ przekroczyła pierwszy próg podatkowy.

> Co ważne: Taką samą możliwość obniżenia dochodu ma osoba rozliczająca się jako samotny rodzic.

W związku z powyższym bardziej ekonomiczne jest złożenie jednego zeznania i rozliczenie się wspólnie z małżonkiem. Kwota 150.000 złotych zostanie wówczas „podzielona” między dwie osoby, co spowoduje, że żadna z nich nie przekroczy drugiego progu podatkowego.

## A może podatek liniowy?
Kolejną z metod uniknięcia płacenia 32% podatku jest rozliczanie się podatkiem liniowym.
Jego stawka ma stałą wysokość, która wynosi 19% – niezależnie od uzyskiwanego dochodu, który może pochodzić z różnych źródeł, w tym ze stosunku pracy, z pozarolniczej działalności gospodarczej, z emerytury, z przychodów z najmu prywatnego itd.

Należy jednak pamiętać, że wybór podatku liniowego wyklucza przywileje podatkowe takie jak:

❌ wspólne rozliczenie z małżonkiem,

❌ korzystanie z większości ulg podatkowych,

❌ preferencyjne rozliczenie przewidziane dla osób samotnie wychowujących dzieci.

Formę opodatkowania deklaruje się najpóźniej do 20 stycznia. W przypadku braku deklaracji płatnik rozlicza się według skali podatkowej. 


