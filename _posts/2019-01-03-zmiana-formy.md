---
layout: post
title:  "Zmiana formy opodatkowania"
date:   2019-01-03 14:30:01
categories: [ blog, PIT, zmiana formy opodatkowania ]
---

### Ważne: Do dn. 20.02.2019 jest szansa na zmianę formy opodatkowania przychodów

Podatnik ma do wyboru 4 formy opodatkowania i ma możliwość obraną formę zmienić w nowym roku, składając wniosek o zmianę formy opodatkowania w terminie do 20 dnia miesiąca następującego po miesiącu, w którym uzyskał pierwszy przychód w nowym roku (czytaj do 20. lutego).

Poniżej przedstawiamy krótkie informacje na temat form opodatkowania:

### Opodatkowanie na zasadach ogólnych według skali podatkowej
Ta forma opodatkowania jest przyznawana automatycznie, o ile nie złożyło się oświadczenia o wybraniu innej do Urzędu Skarbowego. 

### Podatek liniowy
Forma liniowa podatku wynosi 19%. 
Podstawę opodatkowania stanowi dochód, czyli nadwyżka sumy przychodów z pozarolniczej działalności gospodarczej nad kosztami uzyskania przychodów.

### Ryczałt od przychodów ewidencjonowanych
Przedsiębiorcy opodatkowani ryczałtem od przychodów ewidencjonowanych opłacają podatek jedynie od osiągniętego przychodu, bez pomniejszenia go o uzyskane koszty. 
Ten specyficzny rodzaj opodatkowania mogą zastosować niektórzy przedsiębiorcy. 
W zależności od rodzaju działalności stawka podatku wynosi 2%, 3%, 5,5%, 8,5%, 10%, 17%, 20%.

### Karta podatkowa
Karta podatkowa jest zryczałtowaną formą opodatkowania i nie odzwierciedla osiąganych przychodów. 
Jej wysokość zależy od wielu czynników, m.in. od: rodzaju prowadzonej działalności, ilości zatrudnionych osób, liczby ludności w miejscu prowadzenia działalności czy wieku podatnika. 
Tę formę opodatkowania wybierają tylko ci, którzy wymienieni są w art. 23 ust. 1 Ustawy o zryczałtowanym podatku dochodowym - czyli np. przedsiębiorstwa prowadzące usługi rozrywkowe.




