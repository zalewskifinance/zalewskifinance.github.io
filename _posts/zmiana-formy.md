---
layout: post
title:  "Zmiana formy opodatkowania"
date:   2019-01-03 22:30:01
categories: [ blog, PIT, zmiana formy opodatkowania ]
---

### Ważne: w dn. 20. lutego mija termin na zmianę formy opodatkowania

Drogi Podatniku,

Podatnik ma do wyboru 4 formy opodatkowania i o ile kontynuuje działalność - może obraną formę zmienić w nowym roku, składając wniosek o zmianę formy opodatkowania w terminie do 20 dnia miesiąca następującego po miesiącu, w którym uzyskał pierwszy przychód w nowym roku (czytaj do 20. lutego).

### Opodatkowanie na zasadach ogólnych według skali podatkowej
Ta forma opodatkowania jest przyznawana automatycznie, o ile nie złożyło się oświadczenia o wybraniu innej do Urzędu Skarbowego. 

### Podatek liniowy
Forma liniowa podatku wynosi 19%. 
Podstawę opodatkowania stanowi dochód, czyli nadwyżka sumy przychodów z pozarolniczej działalności gospodarczej nad kosztami uzyskania przychodów.

### Ryczałt od przychodów ewidencjonowanych
Przedsiębiorcy opodatkowani ryczałtem od przychodów ewidencjonowanych opłacają podatek jedynie od osiągniętego przychodu, bez pomniejszenia go o uzyskane koszty. 
Ten specyficzny rodzaj opodatkowania mogą zastosować niektórzy przedsiębiorcy. 
W zależności od rodzaju działalności stawka podatku wynosi 2%, 3%, 5,5%, 8,5%, 10%, 17%, 20%.

### Karta podatkowa
Karta podatkowa jest zryczałtowaną formą opodatkowania i w ogóle nie odzwierciedla osiąganych przychodów. 
Jej wysokość zależy od wielu czynników, m.in.: od rodzaju prowadzonej działalności, od ilości zatrudnionych osób, od liczby ludności w miejscu prowadzenia działalności czy wieku podatnika. 
Tę formę opodatkowania wybierają tylko ci, którzy wymienieni są w art. 23 ust. 1 Ustawy o zryczałtowanym podatku dochodowym - czyli np. przedsiębiorstwa prowadzące usługi rozrywkowe.




